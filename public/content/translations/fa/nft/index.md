---
title: توکن‌های معاوضه‌ناپذیر (NFTها)
description: نگاهی کلی به NFTها در اتریوم
lang: fa
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: لوگوی اتر که با هولوگرام نمایش داده شده‌ است.
summaryPoint1: راهی برای نمایش دادن هر چیز بی‌همتا به‌عنوان یک دارایی مبتنی بر اتریوم.
summaryPoint2: NFTها بیش از هر زمان دیگر به تولیدکنندگان محتوا قدرت می‌دهند.
summaryPoint3: با پشتیبانی قراردادهای هوشمند روی زنجیره‌ بلوکی اتریوم.
---

## NFTها چه هستند؟ {#what-are-nfts}

NFTها هریک به صورت جداگانه توکن‌های **منحصربه‌فردی** هستند. هر NFT ویژگی های متفاوتی دارد (غیرقابل معاوضه) و این دلیلی بر کمیاب بودن آن است. این با توکن‌هایی مانند [ETH](/glossary/#ether) یا سایر توکن‌های مبتنی بر اتریوم مانند USDC که در آن هر توکن یکسان است و ویژگی‌های یکسانی دارد ("قابل‌تعویض") متفاوت است. برای شما مهم نیست که کدام اسکناس دلار (یا اتریوم) را در کیف پول خود داشته باشید زیرا همه آن‌ها یکسان هستند و ارزش یکسانی دارند. با این حال، شما به نوع NFT تحت مالکیتتان _اهمیت_ می‌دهید، زیرا هر کدام از آن‌ها مشخصات متفاوتی دارند که آن‌ها را نسبت به بقیه متمایز می‌کنند (معاوضه‌ناپذیر).

منحصربه‌فرد بودن هر NFT امکان توکنیزه کردن چیزهایی مانند آثار هنری، اشیاء کلکسیونی یا حتی املاک و مستغلات را فراهم می‌کند؛ به این صورت یک NFT منحصربه‌فرد نمودی از برخی اقلام خاص در دنیای واقعی یا اقلام دیجیتال است. مالکیت یک دارایی به صورت عمومی در [بلاکچین](/glossary/#blockchain) اتریوم قابل تأیید است.

<YouTube id="Xdkkux6OxfM" />

## اینترنت دارایی ها {#internet-of-assets}

NFTها و اتریوم برخی از مشکلات موجود در اینترنت امروزی را حل می‌کنند. هرچه همه چیز دیجیتالی‌تر می‌شود، تکثیر ویژگی‌های موجودیت‌های فیزیکی مانند کمیت محدود، یکتایی و اثبات مالکیت ضرورت پیدا می‌کند به نحوی که تحت کنترل یک سازمان مرکزی قرار نگیرد. به عنوان مثال، با NFTها، می‌توانید یک فایل mp3 موسیقی را در تمامی برنامه‌های مبتنی بر اتریوم داشته باشید و به یک برنامه موسیقی خاص مانند اسپاتیفای یا اپل موزیک وابسته نباشید. شما می‌توانید یک دسته رسانه اجتماعی داشته باشید که می‌توانید آن را بفروشید یا تعویض کنید، اما توسط ارائه‌دهنده پلتفرم **نمی‌تواند خودسرانه از شما سلب شود**.

اینترنت NFTها در مقایسه با اینترنت امروزی که اکثر ما استفاده می کنیم چنین به نظر می‌رسد...

### یک مقایسه {#nft-comparison}

| اینترنت یک توکن غیرمثلی                                                                                                                                                  | اینترنت امروزی                                                                                                                                     |
| ------------------------------------------------------------------------------------------------------------------------------------------------------------------------ | -------------------------------------------------------------------------------------------------------------------------------------------------- |
| **مالک دارایی‌های خود هستید!** فقط شما می‌توانید آنها را بفروشید یا عوض کنید.                                                                                            | **یک دارایی را اجاره می‌کنید** از برخی سازمان‌ها و ممکن که از شما پس گرفته شود.                                                                    |
| NFTها **یگانگی دیجیتالی** دارند، هیچ کدام از NFT ها مثل دیگری نیست.                                                                                                      | **نسخه کپی را گاهی نمی‌توان از نسخه اصلی تشخیص داد**.                                                                                              |
| مالکیت یک NFT روی بلاکچین ذخیره شده تا هر کسی بتواند آن را **عموماً تایید کند**.                                                                                         | دسترسی به سوابق مالکیت اقلام دیجیتال **توسط موسسات کنترل می‌شود** - شما باید حرف آنها را قبول کنید.                                                |
| NFTها [قردادهای هوشمند](/glossary/#smart-contract) روی اتریوم هستند. بدین معنا که **استفاده آسان از آنها در دیگر قراردادهای هوشمند** و اپ‌های روی اتریوم امکان‌پذیر است! | شرکت‌های دارای اقلام دیجیتال معمولاً **به زیرساخت "اکوسیستم بسته" خود نیاز دارند**.                                                                |
| **تولیدکنندگان محتوا می‌توانند آثار خود را در هر جایی بفروشند** و می‌توانند به بازار جهانی دسترسی داشته باشند.                                                           | سازندگان به زیرساخت و توزیع پلتفرم‌هایی که ازشان استفاده می‌کنند متکی هستند. این موارد اغلب مشمول شرایط استفاده و **محدودیت‌های جغرافیایی** هستند. |
| سازندگان NFT **می‌توانند حقوق مالکیت را بر کار خود حفظ کنند** و حق امتیاز را مستقیماً در قرارداد NFT برنامه‌ریزی کنند.                                                   | پلتفرم‌هایی مانند **سرویس‌های استریم موسیقی، بیشترین سود حاصل از فروش را در اختیار دارند**.                                                        |

## NFTها برای چه مواردی مورد استفاده قرار می‌گیرند؟ {#nft-use-cases}

NFTها کاربرد بسیاری دارند، از جمله:

- اثبات اینکه شما در یک رویداد شرکت کرده اید
- گواهی می‌دهد که شما یک دوره ای را گزرانده اید
- دارایی ها دیجیتال شما در بازی ها
- اثر هنری دیجیتال
- توکنیزه کردن دارایی های جهان واقعی
- اثبات هویت دیجیتالی شما
- دریچه دسترسی به محتوا
- صدور بلیط
- نام دامنه های اینترنتی غیرمتمرکز
- وثیقه در [امورمالی غیرمتمرکز](/glossary/#defi)

شاید شما هنرمندی هستید که می‌خواهید با استفاده از NFT، و بدون از دست دادن کنترل و سودتان به واسطه‌ها، آثارتان را به اشتراک بگذارید. می‌توانید قرارداد هوشمند جدیدی بسازید و تعداد NFTها، مشخصات آنها و لینک ورود به برخی آثار هنری خاص را مشخص کنید. به‌عنوان هنرمند، **می‌توانید امتیازهایی که باید به شما پرداخت شود را در قرارداد هوشمند برنامه‌ریزی کنید** (مثلاً هر بار که NFT معامله می‌شود 5٪ از قیمت فروش به صاحب قرارداد منتقل شود). همچنین همیشه می‌توانید ثابت کنید که شما NFTها را تولید کرده‌اید، زیرا مالک [کیف پولی](/glossary/#wallet) هستید که قرارداد را منتشر کرده است. خریداران شما به‌راحتی می‌توانند ثابت کنند که دارای **NFT معتبر** متعلق به مجموعه شماست زیرا [آدرس](/glossary/#address) کیف‌پول آنها با یک رمز در قرارداد هوشمند شما مرتبط است. آنها می‌توانند از آن در سراسر اکوسیستم اتریوم استفاده کنند و ضمناً از بابت اصالت آن خیالشان آسوده باشد.

<InfoBanner shouldSpaceBetween emoji=":eyes:" mt="8">
  <div>NFT اثر هنری/کلکسیونی خود را جستوجو کنید، بخرید یا بسازید...</div>
  <ButtonLink href="/dapps/?category=collectibles#explore">
    مشاهده‌ی آثار هنری NFT
  </ButtonLink>
</InfoBanner>

و یا، یک بلیط مربوط به یک رویداد ورزشی را در نظر بگیرید. همانطور که **مدیر یک رویداد می‌تواند تعداد بلیط‌ها را تعیین کند**، خالق یک NFT می‌تواند برای تعداد کپی‌های موجود از آن تصمیم بگیرد. گاهی این‌ها کپی‌هایی کاملاً شبیه به هم هستند، مانند 5000 بلیت ورودی برای عموم. گاهی اوقات چندین مورد ضرب می‌شود که بسیار شبیه به هم هستند، اما هریک با دیگری کمی تفاوت دارد؛ مانند بلیط یک صندلی اختصاصی. بلیط ها را می‌توان به شکل متناظر و بدون نیاز به واسطه خرید و فروش کرد و خریدار همیشه می‌تواند اصالت بلیت‌ها را با چک کردن اعتبار آدرس قرارداد چک کند.

روی وبسایت ethereum.org، از کل **NFTها برای نشان دادن اینکه افراد به طور معناداری در مخزن گیت‌هاب ما مشارکت کرده‌اند (وب‌سایت را برنامه‌ریزی کرده، مقاله‌ای نوشته یا تغییر داده‌اند و غیره)، محتوای ما را ترجمه کرده‌اند، یا در دورهمی‌های انجمن ما شرکت کرده‌اند استفاده می‌شود، و ما حتی نام دامنه NFT خود را داریم. اگر به ethereum.org کمک می‌کنید، می‌توانید یک NFT سبک [POAP](/glossary/#poap) دریافت کنید. بعضی دورهمی‌های کریپتویی از PAOPها به عنوان بلیط استفاده کرده‌اند. [اطلاعات بیشتر در مورد مشارکت](/contributing/#poap).

![ethereum.org POAP](./poap.png)

همچنین این وبسایت یک دامنه جایگزین دارد که توسط NFTها پشتیبانی می‌شوند، **ethereum.eth**. آدرس `.org` ما اساساً توسط یک ارائه‌دهنده‌ سیستم نام دامنه (DNS) مدیریت می‌شود، در حالی که ethereum`.eth` از طریق سرویس نام اتریوم (ENS) در اتریوم ثبت شده‌ است. و ضمناً تحت مالکیت و مدیریت ما است. [یادداشتهای مربوط به ENS ما را بررسی کنید](https://app.ens.domains/name/ethereum.eth)

[اطلاعات بیشتر درباره‌ ENS](https://app.ens.domains)

<Divider />

## NFTها چگونه کار می‌کنند؟ {#how-nfts-work}

NFTها، مانند هر آیتم دیجیتالی در بلاکچین اتریوم، از طریق یک برنامه کامپیوتری ویژه مبتنی بر اتریوم به نام «قرارداد هوشمند» ایجاد می‌شوند. این قراردادها از قوانین خاصی پیروی می کنند، مانند استانداردهای [ERC-721](/glossary/#erc-721) یا [ERC-1155](/glossary/#erc-1155)، که تعیین می‌کنند قرارداد چه کاری را می‌تواند انجام دهد.

قرارداد هوشمند NFT می‌تواند چند کار کلیدی را انجام دهد:

- **ایجاد NFTها:** می‌تواند NFTهای جدید تولید کند.
- **تخصیص مالکیت:** با پیوند دادن آن‌ها به آدرس‌های خاص اتریوم، مالکیت هریک از NFT‌ها را ردیابی می‌کند.
- **اختصاص یک شناسه به هر NFT:‏** هر NFT شماره‌ای دارد که آن را منحصربه‌فرد می‌کند. علاوه بر این، معمولاً برخی از اطلاعات (متادیتا) به آن پیوست شده است که توضیح می‌دهد آن NFT نشانگر چی است.

وقتی شخصی یک NFT را «ایجاد» یا «تولید» می‌کند، اساساً به قرارداد هوشمند می‌گوید که مالکیت یک NFT خاص را به او بدهد. این اطلاعات به صورت امن و عمومی در بلاکچین ذخیره می‌شود.

علاوه بر این، تولیدکننده محتوا می‌تواند قوانین بیشتری اضافه کند. او ممکن است تعداد تولید یک NFT خاص را محدود کند یا مقرر نماید که با هربار دست به دست شدن NFT، حق امتیاز کوچکی دریافت کند.

### امنیت NFT {#nft-security}

امنیت اتریوم از [اثبات سهام](/glossary/#pos) نشأت می‌گیرد. این سیستم به گونه‌ای طراحی شده است که از لحاظ اقتصادی از اقدامات خرابکارانه جلوگیری کند و اتریوم را درمقابل دستکاری مقاوم سازد. این همان چیزی است که وجود NFTها را ممکن می‌کند. همین که [بلوک](/glossary/#block) حاوی تراکنش NFT شما [نهایی](/glossary/#finality) می‌شود برای یک مهاجم میلیون‌ها اتر هزینه دارد تا بخواهد در آن تغییری ایجاد کند. هرکس که نرم‌افزار، اتریوم را اجرا می‌کند، فوراً می‌تواند متوجه دستکاری خرابکارانه در NFT شود و طرف خرابکار مشمول جریمه مالی قرار می‌گیرد و اخراج می‌شود.

مسائل امنیتی مربوط به NFTها اغلب به کلاهبرداری‌های فیشینگ، آسیب‌پذیری‌های قرارداد هوشمند یا خطاهای کاربر (مانند افشای ناخواسته کلیدهای خصوصی) مربوط می‌شود، که امنیت خوب برای کیف پول را برای دارندگان NFT ضروری می‌کند.

<ButtonLink href="/security/">
  اطلاعات بیشتر در مورد امنیت
</ButtonLink>

## بیشتر بخوانید {#further-reading}

- [راهنمای NFT برای مبتدیان](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _لیندا ژی(Linda Xie)، ژانویه 2020_
- [ردیاب EtherscanNFT](https://etherscan.io/nft-top-contracts)
- [استاندارد توکن ERC-721](/developers/docs/standards/tokens/erc-721/)
- [استاندارد توکن ERC-1155](/developers/docs/standards/tokens/erc-1155/)

<Divider />

<QuizWidget quizKey="nfts" />
